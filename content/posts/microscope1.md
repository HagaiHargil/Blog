+++
title = "מיקרוסקופיה - הקדמה (1)"
date = 2022-11-08
series = ["series-microscopy"]
draft = true
+++
<html dir="rtl" lang="he">

*זהו טקסט ראשון מתוך n המסביר על מיקרוסקופים ושיטות הדמיה מודרניות, בעיקר כאלו שנמצאים בשימוש במדעי המוח*

מיקרוסקופ הוא מכשיר שמאפשר לנו לראות עצמים קטנים בהגדלה משמעותית, והוא עושה זאת בעזרת *עדשות* (בד"כ). לא כל מכשיר שמגדיל עצמים ייקרא מיקרוסקופ – למצלמות יש "עדשות מגדילות", וטלסקופים מגדילים גם כן – אבל כשהכוונה היא להתבונן בעצמים קטנים (**מיקרו**סקופ) זה כנראה השם הנכון למכשיר הנכון.

בני האדם משתמשים בעדשות כבר מאות ואולי אלפי שנים, כתלוי בתשובה לשאלה "מהי עדשה?", אבל מיקרוסקופים הם המצאה של המאה ה- 17. עד אותו שלב, כשאנשים רצו לראות דברים קטנים הם השתמשו ב_זכוכית מגדלת_ (magnifying lens). זכוכית מגדלת היא הסוג הבסיסי ביותר של מיקרוסקופ – היא מגדילה מעט (בערך פי 3, תלוי בעדשה ובמרחק מהעצם), היא חייבת להיות כמעט צמודה גם לעין שלנו וגם לאובייקט ואם מסתכלים טוב רואים שהתמונה שהיא יוצרת קצת מעוותת.

## איך זכוכית מגדלת עובדת?

כשקרני אור עוברות בין חומרים שונים, נניח מאוויר לזכוכית ואז שוב לאוויר כמו במקרה של עדשות, הן _נשברות_ (refraction). השבירה הזו תיצור שינוי במראה של העצם עבור הצופים בצד השני של העדשה - העצם יכול לגדול, לקטון ואפילו להתהפך על ראשו, הכל כתלות במרחקים של כל אחד מהשחקנים. התחום שמנסה לתאר איך מתנהגות קרני האור ואיזו תמונה תתקבל נקרא **אופטיקה**, או ליתר דיוק אופטיקת קרניים, שהוא אולי הסוג הבסיסי ביותר של "מחקר" אופטי.

וויקיפדיה מראה שני ניסויים פשוטים שמסבירים את התנהגות קרני האור כשהן פוגשות עדשות מסוגים שונים:

{{< figure src="/images/microscope1/real_lens.png" caption="עדשה ממקדת ומפזרת" >}}

בכדי להראות את העקרון הזה בפעולה צריך להשתמש בסימולציה של אופטיקת קרניים, כלומר תוכנה שמחשבת התנהגות של קרני אור כשהן יוצאת ממקור כלשהו ופוגעות בעצמים שונים. ההדגמה הפשוטה שלנו מתאימה לכל סימולטור פשוט שניתן למצוא ברשת, כמו זה. הנה סימולציה שמראה לנו זכוכית מגדלת בפעולה:

![](media/5c16c0386772d8ba301768c82bfd4fc2.png)

שתי הנקודות הירוקות בצד שמאל שמהן יוצאות כל הקרניים הן מקורות אור. אפשר לחשוב עליהן בתור שני פנסים קטנים שמאירים "באמת", אבל גם אפשר לדמיין אותן בתור שני חלקים של נמלה או חיה קטנה אחרת. במציאות האור שמגיע אלינו מהעצמים סביבנו כמעט תמיד לא נוצר שם, אלא נוצר במקור אחר (נניח, השמש), פגע בעצם והוחזר לעין או למצלמה שלנו. מבחינתנו אין הבדל אם מדובר במקור אור אמיתי או בעצם שהאור מוחזר ממנו ורק אז מגיע אלינו, כיוון שאפקטיבית זה נראה זהה עבורנו.

בכל מקרה, הנקודות הן שני עצמים קרובים מאוד שמפיצים אור לכל כיוון אפשרי. מימין להם, באפור, יש עדשה[^2]. מקובל לסמן עדשה כקו דק עם שני חיצים. עדשה מעקמת קרני אור – נסו לעקוב אחרי קרן ספציפית וראו איך היא מתנהגת. הדפוס הכללי מראה שככל שהקרן פוגעת רחוק יותר ממרכז העדשה כך השבירה (refraction) שלה תהיה חזקה יותר. הסיבות להתנהגות המוזרה הזו יוסברו בהמשך, אבל כרגע חשוב להתרכז בתוצאה – שני מקורות האור "נוצרו" מחדש בצד השני של העדשה, בשינויים קלים. ראשית, שימו לב שהמרחק שלהם מהעדשה בצד ימין גדול יותר מהמרחק בצד שמאל. בנוסף, ויותר חשוב לעניינו, המרחק האנכי בין שני המקורות בצד ימין גדול יותר מאשר בצד שמאל. העדשה הצליחה למתוח את התמונה כך שכל אובייקט משמאל תופס יותר מקום מימין.



הנה עוד דרך לראות את זה – נניח שהייתי מניח את העין שלי במקום שמצויר למטה:

![](media/30e8982114c9f9bcc8412c02d044a93a.png)

מה היינו רואים? מהיכן קרני האור מגיעות?

[^1]: טכנית, אפשר להשתמש במראות במקום, אבל עוד נגיע לזה.
[^2]: עדשה אידיאלית, כלומר עדשה עם עובי אפסי ותכונות אופטיות מושלמות. נדון בעדשות לעומק בהמשך הסדרה.
